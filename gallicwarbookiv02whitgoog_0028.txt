· na nacco exscreo, clar. 1 ς

verebatur. Itaque priusquam quicquam conaretur,

Divitiacum ad se vocari jubet et, quotidianis inter·
pretibus remotis, per Caium Valerium Procillum,
principem Galliae provinciae, familiarem suum, cui
summam omnium rerum fidem habebat, cum eo
colloquitur: simul commonefacit, quae ipso praesente
in concilio Gallorum de Dumnorige sint dicta, et
ostendit, quae separatim quisque de eo apud se
dixerit: petit atque hortatur, ut sine ejus offensione
animi vel ipse de eo, causa cogniti, statuat, vel
civitatem statuere jubeat

XX. Divitiacus multis cum lacrimis, Caesarem
complexus, obsecrare coepit, “ ne quid ’ gravius in
fratrem statueret: scire se, illa esse vera, nec quen·
quam exeo plus, quarn se, doloris capere, propterea
quod, quum ipse gratia plurimum domi atque in
reliqua Gallis, ille minimum propter adolescentiam
posset, per se crevisset; quibus opibus ac nervis,
non solum ad minuendam gratiam, sed paene ad
perniciem suam uteretur: sese tamen et amore
fraterno et existimatione vulgi commoveri. Quod
si quid ei a Caesare gravius accidisset, quum ipse
eum locum amicitiae apud eum teneret, neminem
existimaturum, non sua voluntate sactum; qua ex
re futurum, uti totius Galliae animi a se averte·
rentur.” Haec quum pluribus verbis flens a Caesare
peteret, Caesar ejus¹ dextram prendit; consolatus
rogat finem orandi saciat: tanti ejus apud se
gratiam esse ostendit, uti et reipublicae injuriam et
suum dolorem ejus voluntati ac'precibus condonet

 

