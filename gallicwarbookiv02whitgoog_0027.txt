η c. ww cAEsAnrs

Helvetiis uxorem habere: sororem ex matre et
propinquas suas nuptum in alias civitates col·
locasse: favere et cupere Helvetiis propter eam
affinitatem: odisse etiam suo nomine Caesarem et
Romanos, quod eorum adventu potentia ejus de·
minuta, et Divitiacus frater in antiquum locum
gratiae atque honoris sit restitutus. Si quid accidat
Romanis, summam in spem per Helvetios regni
obtinendi venire ; imperio Populi Romani non modo
de regno, sed etiam de ea, quam habeat, gratia
desperare'’ Reperiebat etiam inquirendo Caesar,
“quod proelium equestre adversum paucis ante
diebus esset iactum, initium ejus fugae iactum a
Dumnorige atque ejus equitibus ”-nam equitatu,
quem auxilio Caesari AEdui miserant, Dumnorix
praeerat-“eorum fuga reliquum esset equitatum
perterritum”

XIX. Quibus rebus cognitis, quum ad has su·
spiciones certissimae res accederent, quod per fines
Sequanorum Helvetios transduxisset, quod obsides
inter eos dandos curasset, quod ea omnia non modo
injussu suo et civitatis, sedetiam inscientibus ipsis
iecisset, quod a magistratu AEduorum accusaretur:
satis esse causae arbitrabatur, quare in eum aut
ipse animadverteret, aut civitatem animadvertere
juberet His omnibus rebus unum repugnabat, quod
Divitiaci fratris summum in Populum Romanum
studium, summam in se voluntatem, egregiam
fidem, justitiam, temperantiam cognoverat: nam,
ne ejus supplicio Divitiaci animum offenderet,

Λ

 

